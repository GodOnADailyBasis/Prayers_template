Modlitwa Św. Gertrudy za zmarłych – uwalnia 1000 dusz z czyśćca

Boże miłosierny, z Tronu chwały Twojej wejrzyj na biedne dusze w czyśćcu cierpiące,
wejrzyj na ich męczarnie, na łzy, które przed Tobą wylewają, usłysz ich błagania i jęki,
zmiłuj się nad nimi, odpuść im grzechy. Za wszystkie przestępstwa, których się dopuściły,
za niedbalstwa w służbie Twojej świętej popełnione, ofiaruję Ci najświętsze życie,
wszystkie zasługi Jezusa Chrystusa, wszystkie pokuty, posty, czuwania, modlitwy, prace,
boleści, Krew i Rany, Mękę i Śmierć niewinną, którą w najgorętszej miłości cierpiał za nas
Najmilszy Twój Syn, proszę, abyś tym ubłagany raczył przyjąć te ukochane dusze do
rajskiej szczęśliwości, aby Cię wielbiły na wieki.
Amen.

Ojcze Przedwieczny, ofiaruję Ci Najdroższą Krew Boskiego Syna Twego, Pana naszego
Jezusa Chrystusa w połączeniu ze wszystkimi Mszami Świętymi dzisiaj na całym świecie
odprawianymi, za dusze w Czyśćcu cierpiące, za umierających, za grzeszników na
świecie, za grzeszników w Kościele powszechnym, za grzeszników w mojej rodzinie, a
także w moim domu.
Amen.

Źródło: bractwodusz.pl/modlitwa-sw-gertrudy-za-zmarlych-uwalnia-1000-dusz-z-czyscca/
