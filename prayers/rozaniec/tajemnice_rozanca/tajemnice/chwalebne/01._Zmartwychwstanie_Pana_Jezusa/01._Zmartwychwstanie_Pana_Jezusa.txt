Zmartwychwstanie Pana Jezusa

Łk. 24, 1 - 12

W pierwszy dzień tygodnia poszły skoro świt do grobu, niosąc przygotowane wonności. Kamień od grobowca zastały odsunięty, a skoro weszły, nie znalazły ciała Pana Jezusa. Gdy nie wiedziały wobec tego, co począć, oto stanęło przed nimi dwóch ludzi w lśniącym odzieniu. Przestraszone, pochyliły twarze ku ziemi, lecz tamci rzekli do nich: "Dlaczego szukacie wśród umarłych tego, który żyje? Nie ma go tu, zmartwychwstał! Przypomnijcie sobie, jak będąc jeszcze w Galilei, mówił wam, że Syn Człowieczy musi być wydany w ręce grzeszników i krzyżowany, i że trzeciego dnia zmartwychwstanie". Wtedy przypomniały sobie Jego słowa, i wróciwszy od grobu, oznajmiły o tym wszystkim Jedenastu i wszystkim innym. A były to: Maria Magdalena, Joanna i Maria, matka Jakuba; i inne z nimi opowiadały to apostołom. Lecz słowa te wydały im się czczą gadaniną i nie dali im wiary. Jednakże Piotr wybrać się i pobiegł do grobu; schyliwszy się, ujrzał same tylko opaski. I odszedł do siebie, zdziwiony tym, co się stało.
